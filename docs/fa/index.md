# خوش آمدید 

دوره‌های آموزشی تخصصی و مهارت‌افزایی
[پژوهشکده علوم کامپیوتر](
https://www.cs.ipm.ir) [پژوهشگاه دانش‌های بنیادی](https://www.ipm.ir/
) شامل ارائه مجموعه‌ای از مفاهیم کاربردی علوم و 
[مهندسی کامپیوتر](https://en.wikipedia.org/wiki/Computer_engineering) است که علی‌رغم ضروری بودن آن‌ها در فعالیت‌های پژوهشی و صنعتی، در دانشگاه‌ها کمتر مورد توجه قرار گرفته‌اند. مخاطبین این دوره علاوه بر دانشجویان رشته‌های مرتبط با علوم و مهندسی کامپیوتر، متخصصان و شاغلین در صنایع ذی‌ربط، رشته‌های دیگر و نیز علاقه‌مندان به همکاری و پژوهش با پژوهشگران پژوهشکده هستند.

[مشاهده دوره های آموزشی](courses/index.md){target="_blank" .md-button .md-button--primary }

###    اهداف

- پوشش مباحثی که علی‌رغم نیاز، کمتر در دروس فعلی دانشگاه‌ها و مؤسسات آموزشی به آنها پرداخته می‌شود، مانند مباحث کاربردی و بین‌رشته‌ای
- گسترش و افزایش کیفیت آموزش  
- آمادگی برای ورود به بازار کار صنعت یا پژوهش  

###  ویژگی‌های متمایزکننده

- دوره‌های آموزشی منعطف و متنوع متناسب با نیازهای مخاطبین  
- پوشش مباحث بین گرایشی، بین‌رشته‌ای و نوظهور  
- دوره‌هایی با بیش از یک مدرس  
- دوره‌هایی با مخاطبینی از سایر رشته‌ها مانند [پزشکی](https://en.wikipedia.org/wiki/Medicine) و نیز از صنعت  


---

## شرایط، ساختار و نحوه‌ی برگزاری دوره‌های آموزشی  

- شرکت در دوره‌های آموزش آزاد پژوهشکده علوم کامپیوتر پژوهشگاه دانش‌های بنیادی برای عموم علاقه‌مندان آزاد است.  
- دوره‌های آموزش آزاد پژوهشکده علوم کامپیوتر پژوهشگاه دانش‌های بنیادی به‌صورت آنلاین برگزار می‌شوند و تمامی تمرین‌ها نیز به‌صورت الکترونیکی دریافت و ارزیابی می‌شوند. با این حال، برای برگزاری آزمون‌های نهایی، حضور فیزیکی در مکان پژوهشگاه دانش‌های بنیادی – پژوهشکده علوم کامپیوتر الزامی است.  
- شایان ذکر است که به منظور افزایش اثربخشی فرآیند یادگیری، اساتید می‌توانند بسته به نیازهای آموزشی، برخی از کلاس‌ها را به‌صورت حضوری یا ترکیبی (آنلاین و حضوری) برگزار کنند.  
- اساتید دوره‌ها از اعضای هیئت علمی، پژوهشگران پسادکترا و محققان پژوهشکده علوم کامپیوتر پژوهشگاه دانش‌های بنیادی هستند. البته با توجه به نیازهای آموزشی و اولویت‌های صنعتی کشور، امکان بهره‌مندی از دانش و تجربه پژوهشگران باتجربه و اساتید برجسته تمامی دانشگاه‌های کشور نیز وجود دارد.

- شرکت‌کنندگان پس از اتمام موفقیت‌آمیز دوره، گواهی رسمی دو زبانه (فارسی و انگلیسی) دریافت می‌کنند. این گواهی که دارای مهر و امضای رسمی پژوهشگاه دانش‌های بنیادی است، از طریق وب‌سایت پژوهشگاه قابل استعلام بوده و شامل نمره‌ی اخذ شده توسط دانشجو است. در صورتی که دانش‌پذیر حداقل ۷۰ درصد از نمره‌ی کل را کسب کند، گواهی موفقیت در دوره برای او صادر خواهد شد.  
- رعایت پیش‌نیازها الزامی نیست، اما توصیه می‌شود که شرکت‌کنندگان قبل از ثبت‌نام، مطالب پیش‌نیاز ذکرشده در سرفصل‌های دوره را مطالعه کنند تا در فرآیند یادگیری با مشکل مواجه نشوند.



## دوره های آموزشی
برای مشاهده فهرست دقیق دوره های آموزشی به صفحه مربوط به لیست دوره ها در لینک زیر مراجعه نمایید.

[مشاهده دوره های آموزشی](courses/index.md){target="_blank" .md-button .md-button--primary }

